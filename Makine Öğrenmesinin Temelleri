MAKİNE ÖĞRENMESİ NEDİR?
Bilgisayarların insanlara benzer şekilde öğrenmesini sağlamak maksadıyla
çeşitli algoritma ve tekniklerinin geliştirilmesi için çalışılan bilimsel
çalışma alanıdır.

DEĞİŞKEN TÜRLERİ NEDİR?

A) KATEGORİK DEĞİŞKENLER
1- Nominal değişken:
- Farklı sınıflara veya kategorilere ayrılan verileri temsil eder.
- Değişkenler arasında herhangi bir sıralama veya derecelendirme farkı yoktur.
- Örneğin, erkek/kadın, siyah/beyaz, İstanbul/Ankara

2- Ordinal (sıralı) değişken:
- Farklı sınıflara veya kategorilere ayrılan verileri temsil eder.
- Değişkenler arasında sıralama veya derecelendirme farkı vardır.
- Örneğin, 3/2/1, lise/lisans/yüksek lisans/doktora, iyi/orta/kötü

B) SAYISAL DEĞİŞKENLER
1- Eşit aralıklı (interval) değişken:
- Ölçüm değerleri arasında anlamlı farklar vardır.
- Aralıkların oranları yoktur ve mutlak sıfır noktası bulunmaz.
- Örneğin, 20C°/30C°, 30km/50km, 1685/1987 (yıl)

2- Oran Değişkenleri :
- Ölçüm değerleri arasındaki aralıkların ve oranların anlamlı olduğu değişkenlerdir.
- Bu değişkenlerde mutlak sıfır noktası vardır ve oranlar anlamlıdır.
- Örneğin, 5kg/10kg, 20/40(yaş), 10/20(sayı)

MAKİNE ÖĞRENMESİNDEKİ TEMEL PROBLEMLER

1- Sınıflandırma (classification) problemleri:
- Sınıflandırma problemlerinde girdi verilerini belirli sınıflara veya
kategorilere atama amacını taşır.
- Her veri noktası için, belirli bir sınıf etiketi tahmin edilir.
- Email spam filtresi, el yazısı tanıma, cinsiyet tanıma,
ses ve duygu analizi, hastalık teşhisi örnek verilebilir.

2- Regresyon (regression) problemleri:
- Regresyon problemlerinde temel nokta bağımlı bir değişkenin bağımsız değişkenlere
nasıl bağlı olduğunu anlamak ve tahmin etmektir. Yani çıktı değeri sürekli bir
aralıkta yer alır.
- Ev fiyat tahmini, gelir tahmini, hisse senedi tahmini, enerji tüketimi
tahmini, arz-talep durumu örnek verilebilir.


ÖĞRENME TÜRLERİ (LEARNING TYPES)

1- Denetimli (Supervised) Öğrenme:
- Algoritmanin beslendiği eğitim veri setinin etiket olarak adlandırılması ile oluşur.
- Algoritma, veri örneklerinin girdilerini çıktılarıyla ilişkilendirerek veri seti
üzerinde bir model oluşturur.
- Genellikle sınıflandırma ve regresyon problemlerini çözmek için kullanılır.
- K-en yakın komşular, lojistik bağlanım, destek vektör makineleri, karar ağaçları
örnek verilebilir.

2- Denetimsiz (Unsupervised) Öğrenme:
- Algoritmanın beslendiği eğitim verileri etiksetsizdir.
- Algoritma, veri örneklerinin içindeki desenleri ve yapaylıkları bulmaya çalışır
ve bu örüntüleri temeldeki yapıyı anlamak ve veri setini entegre etmek için kullanılır.
- Kümeleme ve boyut indirgeme gibi problemleri çözmek için kullanılır.

3- Pekiştirmeli (Reinforcement Learning):
- Bu bağlamda "ajan" adı verilen öğrenme sistemi, çevreyi gözlemleyebilir, eylemleri
gerçekleştirebilir ve karşılığında ödülleri almaya çalışır.
- Daha sonra zaman içinde en yüksek ödülü almak için kendi başına en iyi stratejinin
ne olduğunu bulmaya çalışır.
- Bu tür öğrenme genellikle karar alma problemlerinde kullanılır.


MODEL BAŞARI DEĞERLENDİRME YÖNTEMLERİ

1-REGRESYON MODELLERİNDE KULLANILAN BAŞARI YÖNTEMLERİ

1- Ortalama Kare Hata (Mean Squared Error - MSE):
- Gerçek çıktı ile tahmin edilen çıktı değerleri arasındaki farkların karesinin
ortalamasıdır. Daha yüksek hata değerleri daha kötü bir model gösterir.
- MSE, özellikle büyük hataların daha fazla cezalandırıldığı durumlarda kullanılır.

2- Kök Ortalama Kare Hata (Root Mean Squered Error - RMSE):
- Gerçek çıktı değerleri ile tahmin edilen çıktı değerleri arasındaki farkların
karelerinin ortalamasının karekökü olarak hesaplanır.
- RMSE, tahminlerin gerçek değerlere ne kadar yakın olduğunu ve modelin tahmin
yeteneğini ölçmek için kullanılır.

3- Ortalama Mutlak Hata (Mean Absolute Error - MAE):
- Gerçek çıktı değerleri ile tahmin edilen değerleri arasında mutlak farkların ortalamasıdır.
- MSE'ye göre daha az ceza verici bir ölçüttür.

4- R-Kare (R-Squared):
- Modelin açıklama gücünü ölçer. Bağımlı değişkendeki varyansın bağımsız değişkenlerin
tarafından ne kadar açıklandığını ifade eder.
- 1'e yaklaştıkça daha iyi bir model performansı gösterir.


2- SINIFLANDIRMA MODELLERİNDE KULLANILAN BAŞARI YÖNTEMLERİ

1- Doğruluk (Accuracy):
- Sınıflandırma problemlerinde en temel değerlendirme metriklerinden biridir.
- Doğru tahmin edilen örneklerin toplam örnek sayısına oranını ifade eder.
- Dengesiz sınıf dağılımları durumunda güvenilir bir ölçüm olmayabilir.

2- Hassasiyet (Precision):
- Pozitif olarak tahmin edilen örneklerin gerçekte pozitif olan örnekler
arasındaki oranını ifade eder.
- Yanlış pozitiflerin sayısını minimize etmek istendiğinde önemlidir.

3- Duyarlıklık (Recall/Sensitivity):
- Gerçek pozitiflerin (doğru tahmin edilen pozitif örnekler) gerçek pozitifler
veya yanlış negatiflerin toplam pozitif örnekler arasındaki oranını ifade eder.
- Yanlış negatiflerin sayısı minimize etmek istendiğinde önemlidir.

4- F1-Skoru(F1-Score):
- Hassasiyet ve duyarlılık arasındaki dengeyi sağlamak için kullanılır.
- Hassasiyet ve duyarlılığın harmonik ortalaması olarak hesaplanır.

5- AUC-ROC Eğrisi:
- Sınıflandırma modellerinin performansını değerlendiren bir metrik.
- ROC eğrisi altındaki alan, farklı eşik değerleri altında gerçek pozitif
oranını yanlış pozitif oranına karşı çizer ve bu alan modelin ayrım yeteneğini
gösterir.

6- KARMAŞIKLIK MATRİSİ (Confusion Matrix):
- Gerçek sınıflar ile tahmin edilen sınıflar arasındaki ilişkiyi gösteren
bir matristir.
- Bu matris, doğru veya yanlış sınıflandırmaları daha ayrıntılı bir şekilde
anlamak içn kullanılır.


MAKİNE ÖĞRENMESİNDE MODEL DOĞRULAMA YÖNTEMLERİ

- Makine öğrenmesinde model doğrulama yöntemleri, bir modelin gerçek dünya verileri
üzerinde ne kadar iyi performans gösterdiğini değerlendirmek amacıyla kullanılır.
- Bu yöntemler, modelin overfitting (aşırı uyum) veya underfitting (yetersiz uyum)
gibi problemlere sahip olup olmadığını anlamak için önemlidir.

1- Sınama Seti Yöntemi (Holdout method):
- Veri setini train - validation - test split şeklinde üç parçaya ayırarak kullanılan bu yöntemde,
verilerin bir kısmı modeli eğitmek için, bir kısmı modeli doğrulamak için ve bir kısmı da modelin nihai
performansını test etmek için kullanılır.

2- Çapraz Doğrulama (K - Fold Cross Validation):
- Veri seti farklı alt kümelerine bölünerek birden fazla model eğitimi ve
değerlendirmesi yapılır.
Veri seti k parçaya bölünür ve her bir parça sırayla doğrulama için kullanılırken
diğerleri eğitim için kullanılır.
- Bu yöntem, veri setinin daha verimli kullanılmasını sağlar ve modelin genel
performansını daha güvenilir bir şekilde değerlendirmeye yardımcı olur.

3- Bayes Çapraz Doğrulama:
- Bayes istatistiği temel alınarak yapılan bir çapraz doğrulama yöntemidir.
- Model seçimi ve performans değerlendirmesi için kullanılır.


# YANLILIK - VARYANS DEĞİŞ TOKUŞU (BIAS-VARIANCE TRADEOFF)

- Bir modelin performansını değerlendirirken, hem yanlılık (bias) hem de varyansı
arasındaki dengeyi anlamak ve optimize etmek önemlidir.

Yanlılık (bias): Yanlılık, bir modelin tahminlerinin gerçek değerlere ne kadar
yakın olduğunu ifade eder. Düşük yanlılık, modelin verilere iyi uydurulduğunu
gösterirken, yüksek yanlılık modelin verileri yetersiz bir şekilde temsil
ettiğini gösterir.

Varyans(varience): Varyans, modelin farklı veri noktalarına ne kadar duyarlı olduğunu
ifade eder. Düşük varyans, modelin farklı veri noktaları arasındaki farkları
fazla yakalanmadığını gösterirken, yüksek varyans modelin verilere fazla uymuş
olabileceğini gösterir.

Aşırı öğrenme(overfitting): Aşırı öğrenme, bir modelin eğitim verilerine çok
fazla uyum sağlamış olduğu durumu ifade eder. Bu durumda, model eğitim verilerindeki
gürültüye ve örneklem özgü verilere aşırı tepki verir. Sonuç olarak, model eğitim
verileri üzerinde yüksek bir performans sergilerken, yeni ve görmediği verilerde
kötü performans sergileyebilir.

Az Öğrenme(Underfitting): Az öğrenme, bir modelin hem eğitim verilerine hem de
yeni verilere kötü bir şekilde uyum sağladığı durumu ifade eder. Bu durumda, model
eğitim verilerini yeterince anlamamış ve genel örüntü verilerini anlamamış olabilir.





















